# Strid & skada
## Introduktion
## Rundor & Initiativ
### Rundor
En runda består av flera faser:
1. Initiativ
2. Förflyttning
3. Nära handlingar
4. Avståndshandlingar

### Initiativ
För att bestämma vem som handlar först slår du mot din nivå **instinkt**. Den som slår högst utför sin handling först och resten följer i nedstigande ordning. Slår flera varelser lika så slår de alla ett nytt slag för att avgöra ordningen bland dem. 

Om du vill avvakta din tur till ett senare läge kan du byta plats med valfri varelse med lägre turordning, detta gäller även fientliga varelser. 

### Överraskning
Om du utför en attack som **SL** bedömer vara överraskande för din motståndare börjar du och dina allierade första rundan. Från andra rundan behandlas initiativet som vanligt.

## Handling & Förflyttning
### Handlingar
En handling i strid kan vara många olika saker. Listan nedan sammanfattar de vanligaste.
#### Fria handlingar
Små handlingar såsom att kasta sig till marken, skrika några ord eller öppna en dörr är fria handlingar. Fria handlingar räknas inte som en handling i turordningen.
#### Reaktiva handlingar
Reaktiva handlingar utförs på motståndarens tur och räknas som fria handlingar.
#### Lista över handlingar
- **Sprinta** - Fördubbla din förflyttning.
- **Närstridsattack** - Attackera en fiende inom 2 meter.
- **Avståndsattack** - Attackera en fiende på avstånd.
- **Förbereda** - Förbered dig inför något.
- **Undvika** - Att undvika en attack i närstrid eller på avstånd är en reaktiv handling som sker utanför din tur i turordningen.
- **Plocka upp föremål** - Ta upp något inom 2 meter eller ur din packning.
- **Ta av/på kläder/utrustning** - Ibland vill man ta av eller på sig saker.
- **Slå mot färdighet** - Att slå mot en färdighet räknas som en tur i turordningen.
- **Hjälpa** - Hjälp en annan spelare genom att slå för samma färdighet.
- **Första hjälpen** - Rädda livet på någon som håller på att dö.
- **Kämpa på** - Pusha dig till att kämpa på trots **utmattning**.
- **Använda föremål** - Använd ett föremål du bär på.
- **Aktivera förmåga** - Använd en förmåga. Räknas som en handling om inget annat anges i förmågan.
- **Hämta andan** - Gå ner **T4** **adrenalin** eller hälften, avrundat nedåt, av detsamma i **utmattning**.
### Förflyttning
Strid utförs på ett rutnät där varje ruta är 2 kvadratmeter stor. Din maximala förflyttning bestäms av din nivå av **smidighet**.
|**Smidighet**|**Maximal förflyttning**|
|---|---|
|1|4|
|2|6|
|3|8|
|4|9|
|5|10|
## Närstrid
I närstrid träffar alla typer av slag om målet inte undviker eller parerar.
### Kraftslag
Du kan utföra ett kraftslag för att dubblera din skadeeffekt. Efter att du utför ett kraftslag utmanar du **uthållighet**. Missar du måste du öka **utmattning** med en nivå.
### Utnyttja svaghet
Du kan förbereda dig för att utnyttja en svaghet hos ett fientligt mål genom att träffa en utmaning mot **uppfattning**.
### Brotta
Du kan brotta fast ett mål genom att utmana **krut** med **fördel** för varje nivå **utmattning** målet har. Både du och målet faller till marken. Om du träffar måste målet träffa en utmaning mot **krut** för att kunna utföra kroppsliga handlingar.
### Fälla
Du kan fälla ett mål genom att utmana **koordination** med **fördel** flr varje nivå **utmattning** målet har. Om du träffar faller målet till marken.
### Undvika
Om du kan öka **utmattning** kan du välja att undvika när du blir attackerad i närstrid. För att undvika gör du ett **kroppsligt slag** mot **smidighet**. Vid både träff och miss lyckas du undvika slaget, men vid miss måste du öka **utmattning** med en nivå.

Vid **kritisk miss** tar du både skada och ökar **utmattning**. Vid **kritisk träff** får du ett frislag mot fienden. 

### Parera
När du blir träffad i närstrid kan du välja att parera. För att parera gör du ett **kroppsligt slag** mot **koordination**. Vid träff lyckas du parera, men vid miss tar du hela skadan utan extra effekter.

## Avståndsstrid
### Avfyra vapen
För att **avfyra** ett vapen utmanar du **koordination** med **nackdel** för varje nivå **otymplighet** ditt vapen har.
### Sikta vapen
Du kan garantera att ett avfyrat vapen träffar sitt mål genom att **sikta** vapnet. Du **siktar** genom att **förbereda dig** med en utmaning mot **visualisering**. Om du träffar kommer alla skott du **avfyrar** nästa runda att träffa sitt mål.

## Skada
Skada beskriver hur livskraftig du är.
### Skydd
Om du har på dig personskydd innebär det att skadan reduceras med det **skyddsvärde** ditt burna personskydd har.
### Ta skada
När du tar skada slår du mot **smärtgräns**. Vid miss ökar du **utmattning**. **SL** beskriver sedan hur du blir skadad och vilken nivå av skada det är. Du skriver då ned skadan i en lucka för den relevanta skadenivån. Om samtliga luckor för skadenivån redan är fyllda beskriver **SL** en ny skada på nästa skadenivå och du skriver ned skadan i luckan för den nya skadenivån. 

### Skadenivåer
Det finns fyra skadenivåer:

| **Nivå** | **Exempel** | **Orsakar** | **Antal luckor** |
|---|---|---|---|
|1|Skrapsår och blåmärken |Ingen effekt |4|
|2|Vrickade händer och brutna revben | Nackdel |3|
|3|Brutna armar och hjärnskakningar | Kräver samarbete för kroppsliga utmaningar |2|
|4|Skott i huvudet och hugg i hjärtat | Omedelbar död |1|

### Första hjälpen
För att utföra första hjälpen krävs det att du bär på läkemedel.
## Läkning & vila
### Läkning
Under vila kan du läka dina skador. Det krävs att du har läkemedel tillgängligt.

### Pusta ut
Under vila kan du pusta ut. När du pustar ut slår du mot **empati**. Vid träff sänker du **adrenalin** med en nivå och vid **kritisk träff** sänker du med två nivåer.