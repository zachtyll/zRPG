# Färdighet
## Introduktion
För att utföra riskabla handlingar i zRPG krävs det att spelare slår tärningar för att avgöra om de lyckas eller ej.
## Slå tärning
Det finns fem nivåer av tärningar:
| **Nivå** | **Tärning** |
| --- | --- |
| 1 | T4 |
| 2 | T6 |
| 3 | T8 |
| 4 | T10 |
| 5 | T12 |

### Fördel & nackdel
Vid fördel går du upp en tärningsnivå och vid nackdel går du ned en tärningsnivå. För- och nackdelar kan "staplas" på varandra. En fördel negerar en nackdel och vice versa.

### Kritisk träff & miss
Slår du 1 för någon tärning räknas det som en **kritisk miss**. Detta leder till negativa konsekvenser utöver det vanliga. Motsatsen, **kritisk träff**, får du om du slår det högsta din #smallcaps **T4--T12** kan bli. Då händer ofta något positivt utöver det vanliga.

Både kritiska träffar och missar leder till **lärdom** +1 i färdigheten som prövats.

### Samarbete
Om en spelare hjälper en annan med en uppgift slår var spelare för sin egen nivå av färdigheten.

En **kritisk miss** negerar en **kritisk träff** och vice versa.

## Adrenalin
Detta värde avgör hur mycket adrenalin du har i kroppen. Adrenalin hjälper dig överleva fysiskt påfrestande situationer, men gör också att du inte blir lika bra på kognitiva uppgifter.

Det maximala antalet adrenalinnivåer är 5.

## Utmattning
Detta värde avgör hur utmattad du är. Utmattning fås av att utföra fysiskt påfrestande uppgifter. En högre **uthållighet** gör att du inte blir utmattad lika snabbt.

Det maximala antalet utmattningsnivåer är 5.

## Kognitiva & Kroppsliga slag
Det finns två typer av slag: Kognitiva och Kroppsliga. Till de kognitiva hör **psyke** och **intelligens**, medan de kroppsliga utgör **muskler** och **nerver**.

### Kognitivt slag
Bestäm först graden av **utmaning** genom att slå en **T4--T12** baserat på din **adrenalin**. Slå sedan en **T4--T12** baserat på den **färdighet** som utmanas. Du träffar om **färdighet** visar högre värde än **utmaning**, annars är det en miss och du måste stå för konsekvenserna!

**Kritisk miss** och **kritisk träff** appliceras endast på tärningen för färdigheten.

#### Pressa slaget
Om du inte är nöjd med resultatet och kan öka **adrenalin**, kan du pressa ditt slag genom att rulla om på nytt och sedan öka med en nivå av **adrenalin**.

### Kroppsligt slag
Bestäm först graden av **utmaning** genom att slå en **T4--T12** baserat på din **utmattning** - **adrenalin**. Slå sedan en **T4--T12** baserat på den **färdighet** som utmanas. Du träffar om **färdighet** visar högre värde än **utmaning**, annars är det en miss och du måste stå för konsekvenserna!

**Kritisk miss** och **kritisk träff** appliceras endast på tärningen för färdigheten.

#### Pressa slaget
Om du inte är nöjd med resultatet och har utrymme att öka **adrenalin**, kan du pressa ditt slag genom att öka **adrenalin** och slå om igen.