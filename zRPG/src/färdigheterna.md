# Slå tärning
## Introduktion
För att utföra riskabla handlingar i zRPG krävs det att spelare slår tärningar för att avgöra om de lyckas eller ej.
## Nivåer
Det finns fem nivåer av tärningar:
| **Nivå** | **Tärning** |
| --- | --- |
| 1 | T4 |
| 2 | T6 |
| 3 | T8 |
| 4 | T10 |
| 5 | T12 |

För att skapa nivåer över 5 lägger du till en extra tärning med de resterande nivåerna. 

## Adrenalin & utmattning
**Adrenalin** ökas när du hamnar i situationer som din karaktär tolkar som hotfulla och hjälper dig överleva fysiskt påfrestande situationer, men gör att du kan ta förhastade beslut och göra felberäkningar oftare.

**Utmattning** ökas när du utför fysiskt påfrestande handlingar som är utanför din förmåga och gör dig mer sårbar för skador. Utmattning påverkar dock inte din kognitiva förmåga.

Det maximala antalet nivåer för adrenalin och utmattning är 5.

## Träff & miss
När du utför en handling i zRPG jämför du din **färdighet** mot din **utmaning** och avgör om du fått en **träff** eller en **miss**. Vid **träff** har du lyckats med din handling, men vid **miss** har du misslyckats och måste ta en **konsekvens**!

## Utmaning
Det finns två typer av utmaningar; kognitiva och kroppsliga. Kognitiva utmaningar testar färdigheter inom **intelligens** och **psyke**, medan kroppsliga utmaningar testar färdigheter inom **muskler** och **nerver**.

När en spelare utför en handling som innebär en risk ber **SL** om ett test mot en utmaning. Spelaren genomför utmaningen för att se om den får en **träff**. Om spelaren får en **miss** så ger **SL** en **konsekvens**.

### Kognitiv utmaning
Bestäm först nivån av **utmaning** genom att slå en **T4--T12** baserat på **adrenalin**. Slå sedan en **T4--T12** baserat på den **färdighet** som utmanas. Du träffar om **färdighet** visar högre värde än **utmaning**, annars är det en **miss**.

### Kroppslig utmaning
Bestäm först nivån av **utmaning** genom att slå en **T4--T12** baserat på **utmattning** - **adrenalin**. Slå sedan en **T4--T12** baserat på den **färdighet** som utmanas. Du träffar om **färdighet** visar högre värde än **utmaning**, annars är det en **miss**.

### Pressa slag
Om du inte vill ta en **konsekvens** och har utrymme att öka **adrenalin**, kan du **pressa** ditt slag genom att öka **adrenalin** och slå om igen.

### Fördel & nackdel
För varje fördel ökar du din **färdighet** och för varje nackdel ökar du din **utmaning**. En fördel negerar en nackdel och vice versa.

### Kritisk träff & miss
Om du får en **utmaning** och slår det 1 för **färdighet** räknas det som en **kritisk miss**. Detta leder till stora **konsekvenser**. Slår du det högsta möjliga värdet för din **färdighet** räknas det istället som en **kritisk träff** och du klarar din **utmaning** med stor framgång.

### Samarbete
Varje spelare får en **fördel** och slår för sin egen nivå av **färdighet** för att se om handlingen lyckas. Det räcker med att en spelare lyckas för att handlingen ska lyckas.

Om någon av spelarna slår en **kritisk miss** innebär det att samarbetet faller samman och att samtliga spelare misslyckas med handlingen.

En **kritisk miss** negerar en **kritisk träff** och vice versa.
